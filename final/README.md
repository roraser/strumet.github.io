# ESAME FINALE

## Finalità e contenuti

Con l'esercitazione finale lo studente è chiamato a mettere in pratica quanto appreso durante il corso
attraverso **l'elaborazione di 2 o più tavole di presentazione del progetto scelto** tra quelli pubblicati
sulla [pagina dedicata del wiki di BeeP](https://beep.metid.polimi.it/web/2017-18-strumenti-e-metodi-del-progetto-marco-ferrara-/wiki/-/wiki/Main/Lista+progetti+per+esame?&#p_36).

Il lavoro è **sviluppabile individualmente o in gruppi di 2 o 3 studenti** e consiste nella realizzazione di **2 o più
tavole in formato A2** che **illustrino il progetto** scelto attraverso disegni, immagini, testi ed elementi grafici
(in maniera simile alle tavole da concorso d'architettura).   
Insieme alle tavole di presentazione ogni gruppo dovrà realizzare **una o più pagine web** tese a descrivere il progetto scelto.

Il progetto dovrà essere rappresentato attraverso disegni originali (realizzati integralmente dagli studenti del gruppo)
come, ad esempio:

* **piante, prospetti e sezioni** (con o senza ombreggiatura)
* **vedute** (sezioni, esplosi, spaccati) **tridimensionali** (prospettive, assonometrie)
* **schemi volumetrici ed altre rappresentazioni tridimensionali significative**  

Ogni gruppo è **libero di stabilire quali e quanti disegni produrre** per illustrare il progetto considerando che
**la quantità e la varietà delle rappresentazioni costituiscono un importante elemento di giudizio** nella valutazione finale.  

**La tecnica di rappresentazione è libera**.  
I disegni prodotti potranno quindi essere rielaborati attraverso tecniche manuali (ricalco a penna del modello
tridimensionale, sua "renderizzazione" ad acquerello, pastello, pantone, etc...), digitali (fotoritocco e/o
rielaborazione vettoriale delle piante, dei prospetti e delle sezioni, rielaborazione grafica delle rappresentazioni
tridimensionali, etc...), miste (collage...).   
**Si sconsiglia l'uso del rendering fotorealistico**.

## Consegna del lavoro

**La consegna del lavoro d'esame è prevista per le 23:59 del giorno precedente la data d'esame scelta** e consiste
nella pubblicazione all'interno della cartella [_final_](https://github.com/strumet/strumet.github.io/tree/master/final) del repository del corso di **un unico file pdf contenente
tutte le tavole A2 prodotte per l'esame**\*.  
Le tavole dovranno inoltre essere **consegnate al docente in formato cartaceo** il giorno dell'esame.  
Entro lo stesso termine è necessario completare la **consegna degli esercizi individuali** contenuti nelle cartelle
_ex/raster_, _ex/vectors_ ed _ex/cad_ del repository del corso.  
Le **pagine web devono essere pubblicate nella cartella [_projects_](https://github.com/strumet/strumet.github.io/tree/master/projects)** del repository del corso seguendo le indicazioni riportate
nella stessa cartella.  

\* _Il peso del file pdf dovrà essere **inferiore ai 25MB**. Il **nome del file** dovrà essere composto dal
**numero di matricola degli studenti appartenenti al gruppo separati da un trattino "-"**: ad esempio 821488-814570-822198.pdf._

## Valutazioni e criteri di giudizio

La valutazione finale è costituita dalla **somma dei punti ottenuti per il lavoro d'esame e per l'esecuzione degli
esercizi individuali**.  

Il lavoro d'esame verrà valutato secondo i seguenti criteri di giudizio:

* completezza e correttezza dei disegni architettonici (piante, prospetti, sezioni) > **5 punti**  
* espressività , varietà e cura estetica delle rappresentazioni tridimensionali > **4 punti**
* coerenza e qualità grafica delle tavole e delle singole rappresentazioni > **4 punti**
* completezza, corretto funzionamento e qualità grafica delle pagine web > **3 punti**

Gli esercizi individuali verranno valutati fino ad un massimo di **16 punti** in maniera proporzionale rispetto
al numero di esercizi correttamente eseguiti.
